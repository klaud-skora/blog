---
title: 'Witamy Świat - Biskupia Kopa (KGP)'
date: 2020-06-17 8:00:00
tags:
- witamyświat
- podróże 
- travel
- góry
- kgp
category: post
country: Poland
intro: Góry granicy polsko-czeskiej
cover: ../images/n14.jpg
---
<p>
  Biskupia Kopa jest najwyższym szczytem polskiej części Gór Opawskich (890 m n.p.m.), leżącym na granicy polsko-czeskiej. Czyni ją to obowiązkowym punktem na mapie dla wszystkich tych, którzy marzą o zdobyciu Korony Gór Polski.

  —-

  Naszą wędrówkę rozpoczynamy we wsi Pokrzywna. Okazuje się to dla nas dogodna lokalizacja, gdyż z zostawieniem samochodu na parkingu nie mamy problemu.

  Premierowe kilkaset metrów pokonujemy niebieskim szlakiem biegnącym wzdłuż potoku. Dochodząc do pierwszego mostku skręcamy w prawo, w stronę Gwarkowej Perci. Warto wybrać tę drogę choćby dla odrobiny wrażeń. Idąc w górę zmuszeni jesteśmy wspiąć się na skalne schodki, a także pionową drabinę.
</p>

<div class='flex'>
  <img class='box imageOn' src='../static/posts-images/n1401.jpg' alt=''/>
  <img class='box imageOn' src='../static/posts-images/n1402.jpg' alt=''/>
  <img class='box imageOn' src='../static/posts-images/n1403.jpg' alt=''/>
</div>

<p>
  Po kilkunastu minutach docieramy do „Piekiełka”. Jest to malownicze miejsce, idealne aby na chwilę się zatrzymać i pośród skał podładować baterie na dalszą podróż 😊.
</p>

<div class='flex'>
  <img class='box imageOn' src='../static/posts-images/n1404.jpg' alt=''/>
  <img class='box imageOn' src='../static/posts-images/n1405.jpg' alt=''/>
</div>

<p>
  Kolejne kilkadziesiąt minut przemierzamy już żółtym szlakiem idąc przyjemną, leśną ścieżką prowadzącą aż do schroniska. Na tym etapie drogi spotykamy mnóstwo ludzi, a samo schronisko przeżywa wręcz oblężenie. Na szczęście jesteśmy przygotowani i w plecaku czekają na nas pyszne kanapki.

  W stronę szczytu udajemy się prowadzącym na niego szlakiem czerwonym. Cała wędrówka od parkingu do wierzchołka zajmuje nam około dwóch godzin. Dla spragnionych, na szczycie znajduje się mały sklepik, w którym serwują dobre, zimne piwko, a także lody itp. I to bez kolejki!
</p>

<div class='flex narrow'>
  <img class='box imageOn' src='../static/posts-images/n1406.jpg' alt=''/>
  <img class='box imageOn' src='../static/posts-images/n1407.jpg' alt=''/>
</div>

<p>
  Na powrót wybieramy inną drogę, tak aby całą wędrówką stworzyć pętlę. Czerwonym szlakiem schodzimy w dół do miejsca, w którym łączy się z żółtym. Obierając kurs tym drugim spokojnym krokiem, szeroką, urokliwą ścieżką udajemy się do Pokrzywnej. W międzyczasie mamy świetne widoki, a do tego jesteśmy jednymi z nielicznych, którzy wybrali tę opcję schodzenia.
</p>

<div class='flex narrow'>
  <img class='box image0' src='../static/posts-images/n1408.jpg' alt=''/>
  <img class='box image0' src='../static/posts-images/n1409.jpg' alt=''/>
</div>

<p>
  Cała wycieczka to około 22 tys. kroków, które pokonaliśmy w 4h. Trasa jest niezwykle malownicza, idealna również dla rodzin z dziećmi. Zdecydowanie polecamy!
</p>