---
title: 'Witamy Świat - Szczeliniec Wielki (KGP)'
date: 2020-06-24 8:00:00
tags:
- witamyświat
- podróże 
- travel
- góry
- kgp
category: post
country: Poland
intro: Góry stołowe, czyli kolejny szczyt do kolekcji
cover: ../images/n15.jpg
sideIMG: ../images/n15.jpg
---
<p>
  Szczeliniec Wielki to najwyższy szczyt Gór Stołowych, dzięki czemu należy do Korony Gór Polski. Położony jest na terenie Parku Narodowego Gór Stołowych i ma 919 m wysokości.

  —-

  Tego dnia startujemy ze wsi Pasterka. W zasadzie jest to jedyne miejsce w promieniu kilku kilometrów, gdzie w miarę spokojnie możemy zaparkować samochód. W pobliskim Karłowie, czy też na parkingach znajdujących się po drodze nie było mowy o wolnych miejscach.

  Lekko zniechęceni wszechobecną masą ludzi rozpoczynamy wędrówkę. Pogoda nam dopisuje, a z nieba leje się żar. Na żółtym szlaku, którym idziemy, liczba turystów nieco maleje. Widać ich sporo, ale nie ma dramatu. Sytuacja zmienia się jednak z minuty na minutę. Im bliżej szczytu jesteśmy, tym ciężej się ruszyć. I to nie ze zmęczenia, bo samo podejście, chociaż momentami strome, jest przyjemne i bardzo urokliwe. Każdy poradzi sobie z nim bez problemu. Powodem jest coraz większy tłok. Pod szczytem zaczyna tworzyć się korek, a ilość ludzi w okolicach schroniska przechodzi nasze pojęcie.
</p>

<!-- <div class='flex'> -->
  <img class='box imageOn' src='/static/n15.jpg' alt=''/>
  <!-- <img class='box imageOn' src='../images/n1501.jpg' alt=''/> -->
  <img class='box imageOn' src='../static/n1502.jpg' alt=''/>
<!-- </div> -->

<p>
  - Skoro już weszliśmy, to czekamy! – tak sobie mówimy i decydujemy się czekać w kolejce, aby wejść na trasę skalną na wierzchołku Szczelinca.

  Czekamy, czekamy iii…. Czekamy! Kolejka zdaje się nie mieć końca.

  - No, w końcu wchodzimy, trochę się rozluźni – takie mądrości sypią się z naszych ust (😂😂)

  Nic bardziej mylnego. Po wejściu na trasę, zamiast iść, to stoimy. Jest jeden wielki zator. Koronawirus musi mieć używanie!

  Pokonanie pięknej drogi położonej pomiędzy skałami zajmuje nam ponad godzinę, choć miało to być 20 minut….
</p>

<div class='backImage backImage1'>
<!-- <img class='box imageOn' src='../static/posts-images/n1503.jpg' alt=''/> -->
</div>


<div class='flex'>
  <img class='box imageOn' src='../static/n1504.jpg' alt=''/>
  <img class='box imageOn' src='../static/n1505.jpg' alt=''/>
  <img class='box imageOn' src='../static/n1506.jpg' alt=''/>
  <img class='box imageOn' src='../static/n1507.jpg' alt=''/>
</div>

<p>
  W końcu udaje nam się „wydostać” na czerwony szlak w kierunku Karłowa. Leśnymi schodami udajemy się do miasteczka, gdzie można kupić nasze ukochane piwo Sowie i w zasadzie wszystko, czego dusza zapragnie 😊.
</p>

<div class='flex narrow'>
  <img class='box imageOn' src=`{file.node.publicURL}/static/n1508.jpg` alt=''/>
</div>

<p>
  W Karłowie skręcamy na zielony szlak prowadzący do Pasterki. Jest to kapitalny odcinek. Wędrujemy polną równiną, z dołu podziwiając Szczeliniec i pobliskie tereny. Idealna droga na zakończenie dnia. Pijemy Sowie, rozmawiamy, planujemy kolejne wyjazdy. A na koniec topimy buty w wodzie i błocie, gdyż ostatnia część szlaku zamieniła się w potok 😊.
</p>

<div class='flex narrow'>
  <img class='box image0' src='../static/n1509.jpg' alt=''/>
</div>

<p>
  Jak oceniamy to miejsce? Sam Szczeliniec i okolice to piękny obszar oraz ciekawa trasa ze świetną panoramą widoczną ze szczytu. Bardzo mocno polecamy drogę, którą obraliśmy my, z polnym spacerem na koniec.

  Minusem jest ilość turystów i mocna komercjalizacja wszystkiego co się da. Mimo wszystko warto się tam wybrać, ale raczej w tygodniu 😊.
</p>
