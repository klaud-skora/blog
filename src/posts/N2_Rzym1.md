---
title: 'Witamy Rzym #1'
date: 2020-02-6 8:00:00
tags:
- witamyświat
- podróże 
- włochy
- italy
- Rzym
- Roma
category: post
country: Italy
intro: Pobyt w Rzymie- dzień pierwszy
cover: ../images/n2.jpg
sideIMG: ../images/n14.jpg
---
<p>
  We wtorkowy poranek stawiliśmy się na krakowskim lotnisku, gdzie rozpoczęła się nasza kolejna włoska przygoda. Lot linią WIzzair na trasie Kraków – Rzym Fiumicino trwał niecałe dwie godziny, a bilety udało nam się zdobyć w bardzo dobrej cenie 78zł/os. Naszej podniebnej podróży towarzyszyła piękna, słoneczna pogoda, dzięki czemu mogliśmy podziwiać kolejne kraje z powietrza. Chociaż niektórzy, tak jak Klaudia, wybrali relaks w formie snu 😊

  W Rzymie przywitała nas równie świetna pogoda i temperatura około 17 stopni. Z portu lotniczego Fiumicino opcji dojazdu do samego miasta jest kilka. My wybraliśmy pociąg Trenitalia, który kosztował nas 8euro/os. Przejazd autobusem to wydatek 6euro. Po około 25 minutach wysiedliśmy na dworcu Roma Trastevere, aby przy okazji spaceru do miejsca naszego noclegu zobaczyć miasto od nieco innej strony. Wrażenie po opuszczeniu przystanku nie było imponujące. Przywitały nas stare, zaniedbane budynki oraz licznie rozłożone wzdłuż rzeki Tyber namioty bezdomnych, z którymi zdaje się nikt nic nie robi.
</p>

<div class='flex'>
  <img class='box image1' src='https://drive.google.com/uc?export=view&?image=740&id=1W7IVfJYiQ--kOLeqgO312-yTBEr4yrYM' alt=''/>
  <img class='box image1' src='https://drive.google.com/uc?export=view&?image=740&id=1WDWXGddVYYWyDpHit9E6NACa463TVIo7' alt=''/>
  <img class='box image1' src='https://drive.google.com/uc?export=view&?image=740&id=16PFPoyaCxOl6yayatzSLZDHg_Th_Yz2U' alt=''/>
  <img class='box image1' src='https://drive.google.com/uc?export=view&?image=740&id=1mSRgVxOu-xJaDKNMoaLb-BNnAQU_2u-J' alt=''/>
  <img class='box image1' src='https://drive.google.com/uc?export=view&?image=740&id=1bDcNiWeDPO7TuZUaD1tVAqygNOkK7hh3' alt=''/>
  <img class='box image1' src='https://drive.google.com/uc?export=view&?image=740&id=1pcgBOpUoKsdeE6vHotFnHYuVyHMi2UYx' alt=''/>
</div>

<p>
  W tym jednak przypadku pierwsze wrażenie nie było najważniejsze. Już po kilkuset metrach spaceru Rzym zaczął pokazywać swoje imponujące oblicze. Po prawej stronie ukazało nam się wzgórze Awetyn, a na nim: Kościół pw. Najświętszej Marii Panny z XVIII wieku, Bazylika świętych Bonifacego i Aleksego oraz Giardino degli Aranci, czyli Ogórd Drzewa Pomarańczowego, z którego roztacza się cudowny widok na miasto.

  Następnie udaliśmy się na Via del Circo Massimo. Z jednej strony ulicy zaobserwować można największy i najstarszy cyrk starożytnego Rzymu (Circus Maximus), a z drugiej powstały w 1950 roku Ogród Różany. Kolejne kroki skierowaliśmy w stronę Via Celio Vibenna. Po krótkim spacerze naszym oczom ukazało się słynne Koloseum,  a więc amfiteatr, wzniesiony w latach 70-72 do 80 przez cesarzy Wespazjana i Tytusa. Budowla ma 48,5m wysokości i aż 524m obwodu. Co ciekawe, w okolicy Koloseum roi się od uzbrojonego wojska. W okolicy spotkać możemy kilka punktów, w których stacjonują żołnierze (przeważnie 4-6 osób) i do tego widoku trzeba się przyzwyczaić. Tuż obok amfiteatru znajduje się Łuk Konstantyna Wielkiego, który zbudowany został w 315 roku dla uczczenia dziesięciolecia rządów cesarza Konstantyna Wielkiego oraz jego zwycięstwa nad Maksencjuszem w bitwie o most Mulwijski w 312 roku. Do samego Koloseum nie weszliśmy ze względu na dość późną porę, jednak na pewno tam wrócimy.
</p>

<div class='attach attach2'></div>

<p>
  Jeszcze długa seria wspólnych zdjęć i mogliśmy usatysfakcjonowani skierować się w stronę dzielnicy San Giovanni, gdzie czekał na nas gospodarz naszego noclegu Piero. Po drodze delektowaliśmy się zachwycającym zachodem słońca, z radością popijając włoskie białe wino.

  Po zakwaterowaniu udaliśmy się na pyszną kolację do sympatycznej, mało turystycznej knajpki (szczegóły w osobnym poście), a nocnym rozmowom nie było końca. Pierwszy dzień był bardzo udany, pogoda idealna na zwiedzanie, a my z wyjątkową niecierpliwością czekaliśmy na poranek, by znowu podziwiać to niesamowite miasto.
</p>

<p>PS. Marta dziękujemy za transport na lotnisko :))</p>




