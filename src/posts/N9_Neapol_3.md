---
title: 'Witamy Neapol - dzień #7 - cz3'
date: 2020-02-22 8:00:00
tags:
- witamyświat
- podróże 
- włochy
- porady
- italy
- Neapol
category: post
country: Italy
intro: Kolejna odsłona Neapolu
cover: ../images/n9.jpg
---
<p>Kolejna część relacji z Neapolu przed nami. W niej między innymi o jednej z najkrwawszych bitew morskich w historii, a także o zamku zwanym jajecznym. Czytamy i oglądamy!</p>

----<br>

<p>
  Idąc wąskimi, zatłoczonymi uliczkami dotarliśmy do Piazza dei Martiri. Na placu tym znajduje się okazały pomnik poświęcony ludziom, którzy oddali życie w walkach o miasto oraz poległym w czasie rewolucji. Uwagę przykuwają ogromne lwy, a każdy z nich symbolizuje ofiary innej bitwy. Generalnie ta okolica jest przyjemna i elegancka. Mnóstwo jest przytulnych kawiarni i dostojnych butików. Będąc w pobliżu, warto też zajrzeć na Piazza della Vittoria. Jest to miejsce poświęcone pamięci bitwy pod Lepanto, czyli jednemu z najkrwawszych, morskich starć w dziejach świata. Zginęło wówczas około 40 tysięcy ludzi! Papież Pius V przypisał zwycięstwo wstawiennictwu Najświętszej Maryi Panny, a w ramach podziękowań przy placu zbudowano kościół. Co ciekawe w bitwie pod Lepanto uczestniczył autor słynnego Don Kichota Miguel de Cervantes, a w walkach udział brała tylko jedna kobieta – hiszpańska tancerka Maria La Bailadora. Tuż obok placu znajduje się duży park miejski, w którym można troszkę odpocząć.
</p>

<div class='flex'>
  <img class='box image0' src='../static/posts-images/n901.jpg' alt=''/>
  <img class='box image0' src='../static/posts-images/n902.jpg' alt=''/>
  <img class='box image0' src='../static/posts-images/n903.jpg' alt=''/>
  <img class='box image0' src='../static/posts-images/n904.jpg' alt=''/>
  <img class='box image0' src='../static/posts-images/n905.jpg' alt=''/>
  <img class='box image0' src='../static/posts-images/n906.jpg' alt=''/>
  <img class='box image0' src='../static/posts-images/n907.jpg' alt=''/>
  <img class='box image0' src='../static/posts-images/n908.jpg' alt=''/>
  <img class='box image0' src='../static/posts-images/n909.jpg' alt=''/>
  <img class='box image0' src='../static/posts-images/n910.jpg' alt=''/>
</div>

<p>
  My jednak swoje kroki skierowaliśmy na nadmorski deptak, którym doszliśmy do średniowiecznego Castel dell'Ovo, czyli zamku jajecznego. Nazwa wzięła się od legendy o magicznym jajku, które posiadał poeta Wergiliusz. Zmarł On i pochowany został w Neapolu, a owo magiczne jajko wbudowano w fundamenty fortecy. Na grobli prowadzącej do wewnątrz twierdzy spotkać można licznych nowożeńców, gdyż jest to ulubione miejsce Neapolitańczyków na robienie ślubnych zdjęć. Zdecydowanie warto poświęcić kilka minut na zwiedzanie zamku. Po wejściu na górę rozpościera się cudowny widok na Neapol. Polecamy przyjść wieczorem, panorama jest niesamowita..    

  Tuż obok zamku jajecznego znajduje się niezwykle klimatyczny, zabytkowy port, w którym zagościliśmy na kilka chwil i na pewno nie żałujemy. 
</p>

<div class='flex'>
  <img class='box image0' src='../static/posts-images/n911.jpg' alt=''/>
  <img class='box image0' src='../static/posts-images/n912.jpg' alt=''/>
  <img class='box image0' src='../static/posts-images/n913.jpg' alt=''/>
</div>

<p>
  Wieczorną tułaczkę kontynuowaliśmy na Via Toledo i w jej okolicach. Ta starożytna ulica ma aż 1,2km długości i jest jedną z głównych arterii handlowych Neapolu. Na pewno nie jest to miejsce dla osób szukających spokoju – tłumy ludzi, hałas, wiele knajp, sklepów i kawiarni. Ta ulica tętni życiem. Idąc Via Toledo skręciliśmy też w wyjątkową Via Pignasecca. Tam zaznaliśmy prawdziwej esencji tego miasta. Właściwie Via Pignasecca to jeden wielki, długi targ. Możemy tam kupić świeże owoce, warzywa, a przede wszystkim obłędnie wyglądające owoce morza. Klimat jest niepowtarzalny.
</p>

<div class='flex'>
  <img class='box image0' src='../static/posts-images/n914.jpg' alt=''/>
  <img class='box image0' src='../static/posts-images/n916.jpg' alt=''/>
  <img class='box image0' src='../static/posts-images/n915.jpg' alt=''/>
</div>

<p>
  Po okolicy chodziliśmy do późnych godzin nocnych. Wtedy Neapol budzi się do życia. Ludzie piją wino, głośno rozmawiają, jedzą fantastyczne potrawy lokalnej kuchni. My postaraliśmy wtopić się w ten klimat i choć przez chwilę zaznać włoskiego stylu..
</p>

<div class='flex'>
  <img class='box image0' src='../static/posts-images/n917.jpg' alt=''/>
  <img class='box image0' src='../static/posts-images/n918.jpg' alt=''/>
  <img class='box image0' src='../static/posts-images/n919.jpg' alt=''/>
  <img class='box image0' src='../static/posts-images/n920.jpg' alt=''/>
  <img class='box image0' src='../static/posts-images/n921.jpg' alt=''/>
</div>
