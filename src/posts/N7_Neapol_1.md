---
title: 'Witamy Neapol - dzień #5 - cz1'
date: 2020-02-16 8:00:00
tags:
- witamyświat
- podróże 
- włochy
- porady
- italy
- Neapol
category: post
intro: Południe Włoszech - Neapol
cover: ../images/n7.jpg

---
<p>
  Kolejne dni naszej podróży spędzić mieliśmy w Neapolu. W mieście, o którym wiele słyszeliśmy. Jedni mówili, że to najbardziej klimatyczne miejsce na świecie, inni zaś narzekali na brud i ciągłe poczucie niebezpieczeństwa. Jak więc było w naszym przypadku?
</p>

—---

<p>
  Dzień rozpoczęliśmy od spaceru na dworzec w Salerno, z którego odjeżdżał nasz pociąg do Neapolu. Koszt takiego połączenia to ledwie 5 euro/osoba, a czas trwania przejazdu to niecała godzina. Szybko i sprawnie znaleźliśmy się wiec u celu, a po drodze podziwiać mogliśmy piękne krajobrazy.
</p>

<div class='backImage backImage1'>
  <img src='../static/posts-images/n71.jpg' alt=''/>
</div>

<p>
  To co zastaliśmy na miejscu, pokrywało się z wieloma opiniami. Pierwsze swe kroki skierowaliśmy na Piazza Garibaldi, który jest głównym węzłem komunikacyjnym Neapolu. Naszym oczom ukazał się przede wszystkim wielki chaos, tłum ludzi i towarzyszący wszystkiemu hałas. W planie mieliśmy pospacerować kilka godzin po mieście, a następnie udać się do miejsca naszego noclegu, aby zostawić rzeczy.
</p>

<div class='attach attach4'></div>

<p>
  Na Piazza Garibaldi zrobiliśmy jeszcze kilka zdjęć i żwawo ruszyliśmy dalej. Nagle jednak dopadło nas dwóch osiłków, którzy w niezrozumiałym dla nas języku zaczęli coś wykrzykiwać. My nieco zmieszani, twardo powtarzaliśmy:

  - no,no,no. Grazie!

  Myśleliśmy, że to po prostu kolejni naciągacze, którzy chcą sprzedać nam jakiś badziew. Nic bardziej mylnego. Kiedy jeden z mężczyzn zaczął mnie (J.) szarpać za ramię, szybko zdaliśmy sobie sprawę, że coś jest nie tak.

  - telefono, telefono! – wykrzykiwał podejrzany Włoch

  - (wiele słyszałem o niebezpieczeństwach czyhających w Neapolu, nie myślałem jednak, że po kilku minutach pobytu stracę telefon) – pomyślałem (J.)

  —---

  Ostatecznie okazało się, że zrobiliśmy zdjęcia pewnym osobom, którym zdjęć robić nie wolno. Prawdopodobnie po prostu jednemu z licznych dilerów narkotyków. Skończyło się na skasowaniu zdjęcia z telefonu, „Grazie, Grazie!” oraz poklepaniu po plecach przez naszych nowych, sympatycznych „kolegów”.

  Jak możecie się domyślić, chwilowo odechciało nam się romantycznych spacerów. Udaliśmy się więc na nasz nocleg. Po drodze widoki nie były zbyt przyjemne.. Wszechobecne śmieci, bardzo wielu imigrantów. Na miejscu przywitał nas jednak miły gospodarz, a emocje nieco opadły. Można było rozpocząć więc zwiedzanie i wielogodzinne włóczenie po mieście.
</p>

<div class='flex narrow'>
  <img class='box imageOn' src='../static/posts-images/n73.jpg' alt=''/>
  <img class='box imageOn' src='../static/posts-images/n74.jpg' alt=''/>
  <img class='box imageOn' src='../static/posts-images/n75.jpg' alt=''/>
</div>


<p>
  Tuż obok naszego mieszkania zobaczyliśmy Basilica dell'Annunziata Maggiore. Z kościołem tym wiąże się ciekawa historia. W 1600 roku powstało tam specjalne miejsce (coś jak dzisiejsze okno życia), w którym matki zostawiały dzieci, którym nie mogły zapewnić godnej opieki. W środku Bazyliki znajduje się wiele pamiątek, które matki pozostawiały swoim pociechom w nadziei, że jeszcze kiedyś się zobaczą. Porzucone maleństwa trafiały do specjalnego sierocińca, który prowadzony był przez miejscowe mniszki. 
</p>

</div>

<div class='flex'>
  <img class='box image0' src='../static/posts-images/n76.jpg' alt=''/>
</div>

<p>
  Następnie Corso Umberto I udaliśmy się w stronę Piazza Giovanni Bovio. Znajduje się na nim pokaźny pomnik Vittorio Emanuele II (pierwszego króla powstałego w 1861 roku Królestwa Włoch, a także neorenesansowy budynek Giełdy Papierów Wartościowych – Palazzo della Borsa.
</p>

<div class='flex narrow'>
  <img class='box imageOn' src='../static/posts-images/n77.jpg' alt=''/>
  <img class='box imageOn' src='../static/posts-images/n78.jpg' alt=''/>
</div>

<p>
  Stamtąd skierowaliśmy się na Piazza Municipo. Znajdujący się tuż przy porcie plac, jest jednym z największych i najbardziej znanych w mieście. Znajduje się przy nim siedziba władz miejskich, a na nim Fontanna Neptuna. Z drugiej strony placu można podziwiać wspaniały Castel Nuovo. Jego budowę zlecił Karol Andegaweński w 1279 roku. Zamek miał być symbolem nowej stolicy Królestwa Neapolu, którą z Palermo przeniósł właśnie Karol. W środku znajduje się muzeum miejskie, do którego wstęp kosztuje 5 euro.
</p>

<div class='flex'>
  <img class='box image0' src='../static/posts-images/n79.jpg' alt=''/>
  <img class='box image0' src='../static/posts-images/n791.jpg' alt=''/>
  <img class='box image1' src='../static/posts-images/n792.jpg' alt=''/>
  <img class='box image1' src='../static/posts-images/n793.jpg' alt=''/>
</div>

<p>cdn.</p>