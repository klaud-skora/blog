---
title: Witamy Neapol - dzień .#6 - cz2
date: 2020-02-16 8:00:00
tags:
- witamyświat
- podróże 
- włochy
- porady
- italy
- Neapol
category: post
intro: Kolejna odsłona Neapolu
cover: ../images/n7.jpg

---
<p>Zapraszamy na kolejną część relacji z Neapolu. W niej między innymi o dachu, który chronić miał przed ptasimi odchodami, a dziś podziwiają go tysiące turystów. 😲🕊</p>

-----

<p>
  Tuż obok <b>Piazza Municipo</b> znajduje się <b>port</b>. Co ciekawe, jest on drugim pod względem wielkości w całych Włoszech, a także jednym z największych w basenie Morza Śródziemnego. Warto go odwiedzić choćby dlatego, że rozpościera się z niego cudowny widok na Wezuwiusza.
</p>

<div class='flex'>
  <img class='box image0' src='../static/posts-images/n801.jpg' alt=''/>
  <img class='box image0' src='../static/posts-images/n802.jpg' alt=''/>
  <img class='box image0' src='../static/posts-images/n803.jpg' alt=''/>
  <img class='box image0' src='../static/posts-images/n804.jpg' alt=''/>
  <img class='box image0' src='../static/posts-images/n805.jpg' alt=''/>
</div>

<p>
  Następne kroki skierowaliśmy ku Piazza del Plebiscito. Jest to ogromny plac, wyłączony z ruchu drogowego. W 1860 roku odbył się na nim plebiscyt, którego wynik zadecydował o przyłączeniu Królestwa Obojga Sycylii do Królestwa Sardynii i Piemontu w celu stworzenia wspólnego państwa włoskiego. Po jednej jego stronie znajduje się Pałac Królewski, który był jedną z rezydencji Dynastii Burbonów, a po drugiej kościół San Francesco di Paola, który zaprojektowany został na wzór słynnego, rzymskiego Panteonu.
</p>

<div class='flex'>
  <img class='box image0' src='../static/posts-images/n806.jpg' alt=''/>
  <img class='box image0' src='../static/posts-images/n807.jpg' alt=''/>
</div>

<p>Spacerując dalej minęliśmy uznawaną za jedną z najpiękniejszych w Europie kawiarnię <b>Caffe Gambrinus.</b></p>

<div class='backImage backImage1'>
  <img src='../static/posts-images/n808.jpg' alt=''/>
</div>

<p>
  Na zwiedzanie tej części Neapolu trzeba zarezerwować sobie bardzo dużo czasu. W zasadzie za każdym rogiem jest coś, przy czym warto się zatrzymać. Na przykład kilka kroków od Piazza Plebiscito znajduje się kolejny wyjątkowy plac, a więc Piazza Trieste E Trento. Przy nim oczywiście fontanna, następny kościół.. i Teatro di San Carlo. Jest to absolutnie jedno z najsłynniejszych historycznych miejsc tego miasta, a przede wszystkim najstarszy teatr operowy na świecie, gdyż powstał już w 1737 roku. Na przestrzeni wieków występowali w nim najznakomitsi artyści swoich czasów.
</p>

<div class='backImage backImage1'>
  <img src='../static/posts-images/n809.jpg' alt=''/>
</div>

<p>
  Z kolei kilkadziesiąt metrów od pięknego teatru położona jest Galleria Umberto I. Sama bryła budynku jest imponująca. Ciekawe jest to, że ogromny dach chronić miał mieszkańców Neapolu przed ptactwem roznoszącym cholerę, kiedy pod koniec XIX wieku szalała epidemia tej choroby. Dziś, tysiące turystów z całego świata przychodzi go podziwiać i robić mu zdjęcia (my też 😊). Jeśli chodzi o sklepy, nie robią one większego wrażenia. W zasadzie znajduje się tutaj kilka marnych butików z odzieżą, parę kiosków. Patrząc od tej strony można poczuć się bardziej jak w galerii, ale co najwyżej jak w takiej przy Tesco..
</p>

<div class='flex'>
  <img class='box image0' src='../static/posts-images/n810.jpg' alt=''/>
  <!-- <img class='box image0' src='../static/posts-images/n811.jpg' alt=''/> -->
</div>

<p>cdn.</p>